{
    "fields": {
        "subtitle": "Mwimbie mtoto wako, anaweza kukusikia!", 
        "description": "Mwimbie mtoto wako, anaweza kukusikia!", 
        "language": "swh_TZ", 
        "title": "Mwezi wa 6", 
        "primary_category": "1f67f026cd014dae96fb2dcb3ce94f4a", 
        "created_at": "2014-10-22T12:18:23.324095+00:00", 
        "featured_in_category": true, 
        "modified_at": "2014-11-03T07:44:35.774464+00:00", 
        "linked_pages": [], 
        "slug": "mwezi-wa-6", 
        "content": "Tumboni mwako, mtoto wako sasa anaamka na kulala katika vipindi mahususi. Sasa anaweza kufumba na kufumbua macho yake, na kunyonya kidole chake au kidole gumba chake! Hii husaidia kukuza misuli yake ya kunyonyea ili awe na nguvu za kutosha za kunyonya mara tu anapozaliwa. Ubongo wake unakua kwa haraka sasa.\r\n\r\nSasa anaweza kujibu sauti. Mwanzoni, atasikia tu sauti kutoka mwilini mwako, kama vile mapigo yako ya moyo. Lakini polepole ataanza kusikia kelele kutoka nje ya mwili wako. Mwimbie mtoto wako ili asikie sauti yako.\r\n\r\nUnaweza kuhisi kama mimba yako iko juu karibu na mbavu zako, jambo ambalo litakufanya uhisi kukosa hewa. Kula kunaweza kuwa kugumu kwa sababu tumbo lako linaweza kuwa limefinywa na mtoto wako anayekua. Kula milo midogomidogo mara nyingi zaidi na vitafunio kati ya milo.\r\n\r\nMtoto wako kadri anavyokua ndivyo tumbo lako linakua. Ngozi juu ya tumbo lako inavutika na inaweza kuwasha. Unaweza ukaona mistari myekundu kwenye tumbo, kiuno, makalio na matiti yako. Hizi ni alama za kuvutika na zitafifia na kuwa alama hafifu baada ya kujifungua. Unaweza kupata mikakamao ya miguu au mishipa kuvimba.\r\n\r\nMatiti yako sasa yamejaa zaidi na ni mazito zaidi. Hii ni kwa sababu yanatayarishwa kutengeneza maziwa kwa ajili ya mtoto wako.\r\n", 
        "source": null, 
        "featured": false, 
        "published": true, 
        "position": 21, 
        "id": "986c1b2ed71c40c7a9523b37bc913007"
    }, 
    "model": "GitPageModel"
}